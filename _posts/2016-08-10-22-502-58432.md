---
layout: post
title: "Методичні рекомендації щодо ведення та перевірки зошитів із математики в навчальних закладах"
date: 2016-08-10 08:00:00
description: Методичні рекомендації щодо ведення та перевірки зошитів із математики в навчальних закладах
authors: Укладач Свєтлова Т. В., методист математики КЗ Сумський обласний інститут післядипломної педагогічної освіти
share: true
resources:
  - link: articles/16-08-22_502/9-502-58432.pdf
image: articles/16-08-22_502/9_502.jpg
tags:
 - Методичні рекомендації
 - Перевірка зошитів
---

Вимоги до ведення та перевірки зошитів з математики регламентуються методичним листом Міністерства освіти і науки України від 27.12.2000 № 1/9–529 «Орієнтовні вимоги до виконання письмових робіт і перевірки зошитів з природничо-математичних дисциплін у 5–11 класах» (окрім кількості контрольних робіт). Відповідно до цього листа, кількість робочих зошитів із математики визначається за класами:

   5–6 класи — два зошити (з математики);9 9
   7–9 класи — два зошити з алгебри і один 9 9із геометрії;
   10–11 класи — один зошит з алгебри та по9 9чатків аналізу і один зошит із геометрії.


Для контрольного тематичного оцінювання передбачаються окремі зошити для кожного предмета (математики, алгебри, геометрії), що зберігаються протягом навчального року в загальноосвітньому навчальному закладі. Тематичні контрольні роботи перевіряються в усіх учнів з подальшою корекційною роботою в тих самих зошитах. Перевірка контрольних робіт учителем здійснюється в термін до наступного уроку.

Із метою забезпечення дотримання єдиного орфографічного режиму рекомендуємо встановити такий порядок ведення зошитів:

   зошити підписувати мовою, що вивчається;
   записи в зошиті виконувати кульковою ручкою із синім чорнилом чи його відтінками (для оформлення рисунків використовувати простий олівець);
   креслення виконувати олівцем (у випадку необхідності — із застосуванням лінійки та циркуля), а умовні позначення до них підписувати ручкою;
   неправильний запис необхідно охайно перекреслити (а не брати у дужки чи витирати гумкою або використовувати коректор);
   між класною й домашньою роботою доцільно пропускати 3-4 клітинки (між видами робіт, що входять до складу класної чи домашньої роботи, клітинки не пропускають);
   у зошитах 5–9 класів записувати дату словами, в окремому рядку вказувати, класна чи домашня робота, у класній роботі зазначати назву теми уроку, наприклад:

Сьоме вересня
Класна робота
Пряма. Промінь. Відрізок

   у 10–11 класах у робочих зошитах можливе й інше оформлення: дату на полях позначають трьома парами арабських цифр (25.09.16), а на рядку — вид роботи;
   у зошитах для контрольних робіт в усіх класах доцільно записати лише дату й тему, у межах якої виконується контрольна робота, наприклад:

Перше жовтня
Нерівності


Звертаємо увагу, що після заголовків, назв видів робіт, підпису зошита крапку не ставлять.

Під час розв’язування вправ, задач доцільно позначати номер завдання (№ 16), а не уточнювати (задача 16 або вправа 16).

Зошити, у яких виконуються навчальні класні та домашні роботи, рекомендується перевіряти:

   у 5–6 класах — один раз на тиждень;
   у 7–9 класах — один раз на два тижні;
   у 10–11 класах із математики — двічі на місяць;

Під час перевірки зошитів рекомендуємо враховувати такі критерії:

   наявність різних видів робіт;
   якість виконання робіт;
   обсяг роботи (зіставлення зробленого на уроці та вдома);
   охайність;
   дотримання єдиних вимог орфографічного режиму.


Учитель також може перевіряти та оцінювати частину письмової роботи (задачу, вправу, побудову графіка тощо). Рекомендуємо не обмежуватися лише власною перевіркою виконання учнівських робіт, а й практикувати самоперевірку, взаємоперевірку, формуючи тим самим в учнів потребу здійснювати самоконтроль.

Оцінка за ведення зошитів із математики виставляється до класного журналу наприкінці вивчення кожної теми.

У робочому зошиті учитель робить запис: Ведення зошита і виставляє оцінку (наприклад: Ведення зошита — 9).

У разі використання зошитів із друкованою основою для перевірки навчальних досягнень учнів, учитель повинен зберігати використані варіанти протягом навчального року. Самостійні роботи з математики учні можуть виконувати в робочих зошитах, у зошитах із друкованою основою або на окремих аркушах.

Для підвищення мотивації учнів щодо охайного ведення зошита, акуратності виконання записів, графіків та рисунків рекомендуємо учителям використовувати вербальні звернення та оцінні судження, наприклад: «Молодець», «Намагайся писати охайніше», «Зверни увагу на...» тощо.
