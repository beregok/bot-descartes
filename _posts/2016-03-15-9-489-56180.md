---
layout: post
title: "Дії над десятковими дробами. 5 клас. Урок-гра"
date: 2016-03-15 08:00:00
description: Дії над десятковими дробами. 5 клас. Урок-гра
authors: Л. Є. Лях, м. Борислав, Львівська обл.
share: true
resources:
  - link: articles/16-03-09_489/9-489-56180.pdf
image: articles/16-03-09_489/9_489.jpg
tags:
 - Математика в школах України
 - 5 клас
 - Урок-гра
 - Нестандартний урок
---

Мета гри — удосконалити вміння та навички виконувати дії над десятковими дробами; формувати вміння розв’язувати рівняння з десятковими дробами та текстові задачі.

Правила гри

Перед уроком учитель роздає кожному учневі по 4 жовті монети. За них вони зможуть «купити» завдання. За кожне правильно розв’язане завдання учні отримують червоні монети відповідного номіналу. Якщо одна жовта монета «коштувала» 1 бал, то червона — 2 бали. У подальшому можна «купувати» завдання також за червоні монети. Наприклад, на початку уроку учень «купує» завдання на 1 бал. Розраховується однією жовтою монетою. За правильне розв’язання отримує одну червону монету, за яку може купити одне завдання на 1 бал і отримає «здачу» — 1 жовту монету (2 завдання одночасно не «продаються») або одне завдання на 2 бали. Наприкінці уроку учні підраховують кількість набраних балів. (Сума подвоєної кількості червоних монет і кількості жовтих.)

Завдання за 2 монети

1. Розв’яжіть рівняння:

1) (27,9−x):6,5=3,8. (Відповідь. 3,2)
2) 4(9,6x−3,2)=6,4. (Відповідь. 0,5)
3) 28,98:(m−13,2)=4,6. (Відповідь. 19,5)
4) 6,3m+18,76=79,87. (Відповідь. 9,7)
5) (k−45,6)⋅5,2=65,52. (Відповідь. 58,2)
6) 6,3+(y−8,2)=8. (Відповідь. 9,9)
7) (m+2,3):6,7=8,4. (Відповідь. 53,98)
8) (39,8−m):4,5=6,4. (Відповідь. 11)
9) 4,9p−18,96=16,81. (Відповідь. 7,3)

2. Обчисліть:

1) (38,4:3,2+10,74)⋅0,5−8,27. (Відповідь. 3,1)
2) 39,116:12,7−0,9⋅(1−0,4). (Відповідь. 2,54)
3) (8−1,6)⋅4,5+9,728:3,2. (Відповідь. 31,84)
4) 9,2⋅(73,3−64,8)+39,52:2,6. (Відповідь. 93,4)
5) 54,8:(3,84−2,47)+7,2⋅4,6−6,02. (Відповідь. 67,1)
6) (19,2:1,6+9,86)⋅0,5−10,39. (Відповідь. 0,54)
7) 7,5(16,17−13,97)+9,744:4,8. (Відповідь. 18,53)
8) (6,2⋅2,9−6,41):1,3+5,601. (Відповідь. 14,501)
9) (54,25⋅3,4−42,2:0,4−62,6):0,2. (Відповідь. 81,75)
10) (6,8+8,6)⋅6,5−21,35:6,1. (Відповідь. 96,6)



3. Розв’яжіть задачі.

1) Велосипедист їхав 2 год зі швидкістю 16,3 км/год, 3 год — зі швидкістю 15,4 км/год. Яку відстань подолав велосипедист? (Відповідь. 78,8 км).

2) Із двох міст назустріч один одному виїхали два потяги. Швидкість одного потяга дорівнює 47,7 км год, другого — 66,6 км/год. Зустрілись потяги через 3,5 год. Знайдіть відстань між містами. (Відповідь. 400,05 км)

3) Довжина прямокутника дорівнює 4,7 м, а ширина на 1,3 м менша. Знайдіть площу прямокутника. (Відповідь. 15,98 м2).

4) Площа прямокутника дорівнює 10,08 м2, а довжина — 3,6 м. Знайдіть периметр цього прямокутника. (Відповідь. 12,8 м)

5) Периметр прямокутника дорівнює 9,8 см, одна зі сторін — 4,4 см. Знайдіть площу цього прямокутника. (Відповідь. 2,2 см2).


Завдання за 3 монети

Розв’яжіть задачі.

1) Перший автомобіль, швидкість якого дорівнює 60 км/год, через 3,25 год наздогнав другий, який рухався зі швидкістю 40 км/год. Якою була відстань між автомобілями спочатку? (Відповідь. 65 км)

2) Автобус і автомобіль виїхали одночасно з одного пункту в одному напрямі. Швидкість автобуса дорівнює 53 км/год, швидкість автомобіля — 41 км/год. Через який час після виїзду автобус буде попереду автомобіля на 48 км? (Відповідь. 4 год)

3) Катер знаходиться на відстані 45 км від теплохода. Через 5 год теплохід наздогнав катер. Знайдіть швидкість теплохода, якщо вона в 1,5 рази більша за швидкість катера. (Відповідь. 27 км/год)

4) Із пункту A спочатку виїхав велосипедист. Коли велосипедист знаходився на відстані 9,5 км від пункту A, із нього в тому самому напрямі виїхав мотоцикліст. На якій відстані від пункту A мотоцикліст наздожене велосипедиста, якщо швидкість велосипедиста дорівнює 19,5 км/год, мотоцикліста — 38,5 км/год? (Відповідь. 19,25 км, t=05, год.)

5) Із пункту A спочатку виїхав велосипедист, а через 2 год — автомобіль. На якій відстані від пункту A автомобіль наздожене велосипедиста, якщо швидкість велосипедиста дорівнює 15,5 км/год, автомобіля — 77,5 км/год? (Відповідь. 38,75 км, t=05, год)


Завдання за 4 монети

Розв’яжіть задачі.

1) У двох пачках 15 кг чаю. Якщо з першої пачки перекласти в другу 2,5 кг чаю, то в обох пачках чаю стане порівну. Скільки чаю було в кожній пачці спочатку? (Відповідь. 10 кг, 5 кг)

2) У двох ящиках лежало порівну яблук. Якщо з першого ящика взяти 5,5 кг яблук і покласти в другий, то в другому ящику стане в 3 рази більше яблук, ніж залишиться у першому. Скільки яблук було в ящиках спочатку? (Відповідь. 11 кг)

3) 6 столових і 8 чайних ложок мають масу 976 г. Яка маса однієї столової й однієї чайної ложки, якщо столова ложка в 4 рази важча за чайну? (Відповідь. 122 г, 30,5 г)
