---
layout: post
title: "До останнього дзвоника залишилося декілька уроків"
date: 2016-05-10 08:00:00
description: До останнього дзвоника залишилося декілька уроків
authors: О. В. Погорєлов про викладання геометрії
share: true
resources:
  - link: articles/16-05-12_492/9-492-56754.pdf
image: articles/16-05-12_492/9_492.jpg
tags:
 - Мудра думках
 - Погорєлов
 - Геометрія
---

Олексій Васильович Погорєлов (1919–2002) — український математик, академік АН УРСР, академік АН СРСР, заслужений діяч науки і техніки України, почесний громадянин міста Харків. О. В. Погорєлов — лауреат шести престижних премій, зокрема Міжнародної премії імені Лобачевського, премії НАН України імені Боголюбова.

Завдяки фундаментальним результатам О. В . Погорєлова, вітчизняна школа геометрії у другій половині ХХ ст. посідала провідне місце у світі.

Підручник О. В. Погорєлова з геометрії був уведений у масову школу 1982 року і дотепер є чинним у багатьох регіонах колишнього СРСР.

У школі є два головних предмети — рідна мова і геометрія. Перша навчає людину грамотно висловлювати думки, друга — дедуктивному мисленню.

Геометрія відзначається ясністю і простотою як у формулюванні результату, так і в тих вихідних положеннях, із яких цей результат має бути отриманим. Тому геометрія дає нам найкращі можливості для розвитку логічного мислення в школі.

Недостатньо тільки дивитися, як інші розв’язують задачі або доводять теореми. Учню потрібно самому розв’язувати і доводити, користуючись тими методами і засобами, які наведені в прикладах.

Викладання геометрії в школі має на меті не тільки повідомляти учням геометричні результати, а й навчати їх методу, за допомогою якого ці результати здобувають.

Розв’язування задач є основним засобом набуття знань і вмінь. Забезпечення знань і вмінь — основа подальшого розвитку розумових здібностей учня, його особистості.

Знання предмета в обсязі, передбаченому програмою, забезпечується, перш за все, системою викладання та її доступністю. Зрозуміло, що ці знання можуть бути набутими за умови наполегливої праці учня і добросовісного ставлення вчителя до своїх обов’язків.
